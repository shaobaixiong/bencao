<?xml version="1.0" encoding="UTF-8"?>
<html>
   <head>
      <title>Text</title>
       <style>
           .quote {
           background-color: #dcdcdc;}
           .geo {
           background-color: #ffd41b;}
       </style>
   </head>
   <body>
      <h1>玉泉</h1>
      <h2>神农本草经</h2>
      <p>
         
            味甘，平，无毒。主五脏百病，柔筋强骨、安魂魄、长肌肉，益气，利血脉，疗妇人带下十二病，除气癃，明耳目。久服耐寒暑，不饥渴，不老神仙，轻身长年。人临死服五斤，死三年色不变。一名玉札。<span class="quote">生<span class="geo">蓝田山谷</span>，采无时。</span>
         
      </p>
      <h2>神农本草经集注</h2>
      <p>
         畏款冬花。<span class="quote">
               <span class="geo">蓝田</span>在<span class="geo">长安</span>东南，旧出美玉，此当是玉之精华，白者质色明澈，可消之为水，故名玉泉。</span>今人无复的识者，惟通呼为玉尔。张华又云，服玉用蓝田谷玉白色者；此物平常服之，则应神仙，有人临死服五斤，死经三年，其色不变。古来发冢见尸如生者，其身腹内外，无不大有金玉。汉制王公葬，皆用珠襦玉匣，是使不朽故也。炼服之法，亦应依《仙经》
            服玉法，水屑随宜，虽曰性平，而服玉者亦多乃发热如寒食散状。金玉既天地重宝，不比余石，若未深解节度，勿轻用之。
      </p>
      <h2>新修本草</h2>
      <p>
         〔谨案〕玉泉者，玉之泉液也，以仙室玉池中者为上，其以法化为玉浆者，功劣于自然液也！
      </p>
      <h1>玉屑</h1>
      <h2>神农本草经</h2>
      <p>
         味甘，平，无毒。主除胃中热、喘息、烦满，止渴，屑如麻豆服之。久服轻身长年。 <span class="quote">生<span class="geo">蓝田</span>，采无时。</span>
         
      </p>
      <h2>神农本草经集注</h2>
      <p>
         恶鹿角。此云玉屑，亦是以玉为屑，非应别一种物也，《仙经》服谷玉，有捣如米粒，乃以苦酒辈，消令如泥，亦有合为浆者。凡服玉，皆不得用已成器物，及冢中玉璞也。<span class="quote">好玉出<span class="geo">蓝田</span>，及<span class="geo">南阳徐善亭部界</span>中，<span class="geo">日南</span>、<span class="geo">卢容</span>水中，外国<span class="geo">于阗</span>、<span class="geo">疏勒</span>诸处皆善。</span>《仙方》名玉为玄真，洁白如猪膏，叩之鸣者，是真也。其比类甚多相似，宜精别之。所以燕石入笥，卞氏长号也。
      </p>
      <h2>新修本草</h2>
      <p>
         〔谨案〕饵玉，当以消作水者为佳。屑如麻豆服之，取其精润脏腑，滓秽当完出也。 又为粉服之者，即使人淋壅。屑如麻豆，其义殊深。 
      </p>
      <h1>丹砂</h1>
      <h2>神农本草经</h2>
      <p>
         味甘，微寒，无毒。主身体五脏百病，养精神，安魂魄，益气，明目，通血脉，止烦满，消渴，益精神，悦泽人面，杀精魅邪恶鬼，除中恶、腹痛、毒瓦斯、疥
            、诸疮。久服通神明不老，轻身神仙。能化为汞，作末名真朱，光色如云母，可析者良。<span class="quote">生<span class="geo">符陵山谷</span>，采无时。</span>
         
      </p>
      <h2>神农本草经集注</h2>
      <p>
         恶磁石，畏咸水。案此化为汞及名真朱者，即是今朱砂也。<span class="quote">俗医皆别取<span class="geo">武都仇池</span>雄黄夹雌黄往俱用，此为谬矣。</span>
            <span class="quote">
               <span class="geo">符陵</span>是涪州，接巴郡南，今无复采者。</span>
            <span class="quote">乃出<span class="geo">武陵</span>、<span class="geo">四川</span>诸蛮夷中，皆通属巴地，故谓之巴沙。</span>
            <span class="quote">《仙经》
            亦用越沙，即出<span class="geo">广州临漳</span>者，此二处并好，惟须光明莹澈为佳。</span>如云母片者，谓云母砂。如樗蒲子，紫石英形者，谓马齿沙，亦好。如大小豆及大块圆滑者，谓豆沙。
            细末碎者，谓末沙。此二种粗，不入药用，但可画用尔。采沙皆凿坎入数丈许。虽同出一井，胜火井也。炼饵之法，备载《仙方》，最为长生之宝。
      </p>
      <h2>新修本草</h2>
      <p>
         〔谨案〕丹砂大略二种，有土沙、石沙。其土沙，复有块沙、末沙，体并重而色黄黑，不任画用，疗疮疥亦好，但不入心腹之药尔，然可烧之，出水银乃多。其石沙便有十数种，最上者光明沙，云一颗别生一石龛内，大者如鸡卵，小者如枣栗，形似芙蓉或出水内，形块大者如拇指，小者如杏仁，光明无杂，名马牙沙，一名无重沙，入药及画俱善，俗间亦少有之。其有磨嵯、新井、别井、水井、火井、芙蓉、石末、石堆、豆末等沙，形类别有越沙，大者如拳，小者如鸡鹅卵，形虽大，其杂土石不如细明净者。经言末之名真朱，谬矣。岂有一物而以全、末为殊名者也。
        
      </p>
      <h1>空青</h1>
      <h2>神农本草经</h2>
      <p>
         味甘、酸，寒、大寒，无毒。主青盲、耳聋，明目，利九窍，通血脉，养精神，益肝气，疗目赤痛，去肤翳，止泪出，利水道，下乳汁，通关节，破坚积。久服轻身延年不老，令人不忘，志高、神仙。能化铜、铁、铅、锡作金。<span class="quote">生<span class="geo">益州山谷</span>及
            <span class="geo">越嶲山有铜处</span>。</span>铜精熏则生空青，其腹中空。三月中旬采，亦无时。
      </p>
      <h2>神农本草经集注</h2>
      <p>
         越嶲属益州。<span class="quote">今出<span class="geo">铜官</span>者，色最鲜深，出<span class="geo">始兴</span>者弗如，<span class="geo">益州诸郡</span>无复有，恐久不采之故也。<span class="geo">凉州西平郡</span>有空青山，亦甚多。</span>今空青但圆实如铁珠，无空腹者，皆凿土石中取之。又以合丹成，则化铅为金矣。
            诸石药中，惟此最贵。医方乃稀用之，而多充画也，殊为可惜。
      </p>
      <h2>新修本草</h2>
      <p>
         〔谨案〕此物出铜处有，乃兼诸青，但空青为难得。<span class="quote">今出<span class="geo">蔚州</span>、<span class="geo">兰州</span>、<span class="geo">宣州</span>、<span class="geo">梓州</span>，<span class="geo">宣州</span>者最好，块段细，时有腹中空者；<span class="geo">蔚州</span>、<span class="geo">兰州</span>者，片块大，色极深，无空腹者。</span> 
         
      </p>
      <h1>绿青</h1>
      <h2>神农本草经</h2>
      <p>
         味酸，寒，无毒。主益气，疗鼽鼻，止泄痢。生山之阴穴中，色青白。
      </p>
      <h2>神农本草经集注</h2>
      <p>
         此即用画绿色者，亦出空青中，相带挟。今画工呼为碧青，而呼空青作绿青，正反矣。
      </p>
      <h2>新修本草</h2>
      <p>
         〔谨案〕绿青即扁青也，画工呼为石录。其碧青即白青也，不入画用。 
      </p>
      <h1>曾青</h1>
      <h2>神农本草经</h2>
      <p>
         味酸，小寒，无毒。主目痛，止泪出、风痹，利关节，通九窍，破症坚、积聚，养肝胆，除寒热，杀白虫，疗头风、脑中寒，止烦渴，补不足，盛阴气。久服轻身不老。能化金铜。<span class="quote">生<span class="geo">蜀中山谷</span>及<span class="geo">越嶲</span>，采无时。</span>
         
      </p>
      <h2>神农本草经集注</h2>
      <p>
         畏菟丝子。此说与空青同山，疗体亦相似。<span class="quote">今<span class="geo">铜官</span>更无曾青，惟出<span class="geo">始兴</span>。</span>形累累如黄连相缀，色理小类空青，甚难得而贵，《仙经》少用之。化金之法，事同空青。
      </p>
      <h2>新修本草</h2>
      <p>
         〔谨案〕<span class="quote">曾青出<span class="geo">蔚</span>次<span class="geo">鄂州</span>，余州并不任用。</span> 
         
      </p>
      <h1>白青</h1>
      <h2>神农本草经</h2>
      <p>
         味甘、酸、咸，平，无毒。主明目，利九窍，耳聋，心下邪气，令人吐，杀诸毒三虫。久服通神明，轻身延年不老。可消为铜剑，辟五兵。<span class="quote">生<span class="geo">豫章山谷</span>，采无时。</span>
         
      </p>
      <h2>神农本草经集注</h2>
      <p>
         此医方不复用，市人亦无卖者，惟《仙经》卅六水方中时有须处。铜剑之法，具在《九元子术》中。
      </p>
      <h2>新修本草</h2>
      <p>
         〔谨案〕陶所云∶今空青，圆如铁珠，色白而腹不空者，是也。研之色白如碧，亦青时，亦用之，名鱼目青，以形似鱼目故也。<span class="quote">今出<span class="geo">简州</span>、<span class="geo">梓州</span>者好。</span> 
         
      </p>
      <h1>扁青</h1>
      <h2>神农本草经</h2>
      <p>
         味甘，平，无毒。主目痛明目，折跌痈肿，金创不瘳，破积聚，解毒瓦斯，利精神，去寒热风痹，及丈夫茎中百病，益精。久服轻身、不老。<span class="quote">生<span class="geo">朱崖山谷武都</span>、<span class="geo">朱提</span>，采无时。</span>
         
      </p>
      <h2>神农本草经集注</h2>
      <p>
         《仙经》俗方都无用者。<span class="quote">
               <span class="geo">朱崖郡</span>先属<span class="geo">交州</span>，在<span class="geo">南海</span>中，晋代省之，<span class="geo">朱提郡</span>今属<span class="geo">宁州</span>。</span>
         
      </p>
      <h2>新修本草</h2>
      <p>
         〔谨案〕<span class="quote">
               <span class="geo">朱崖</span>
               <span class="geo">巴南</span>及<span class="geo">林邑</span>、<span class="geo">扶南</span>、<span class="geo">舶上来</span>者，形块大如拳，其色又青，腹中亦时有空者；<span class="geo">武昌</span>者，片块小、而色更佳；<span class="geo">兰州</span>、<span class="geo">梓州</span>者，形扁作片，而色浅也。 </span>
         
      </p>
      <h1>石胆</h1>
      <h2>神农本草经</h2>
      <p>
         味酸、辛，寒，有毒。主明目目痛，金创，诸痫痉，女子阴蚀痛，石淋，寒热，崩中下血，诸邪毒瓦斯，令人有子，散症积，咳逆上气，及鼠
            。炼饵服之，不老，久服，增寿神仙。能化铁为铜，成金银。一名毕石，一名黑石，一名棋石，一名铜勒。<span class="quote">生<span class="geo">羌道山谷羌里句青山</span>。</span>二月庚子、辛丑日采。
      </p>
      <h2>神农本草经集注</h2>
      <p>
         水英为之使，畏牡桂、菌桂、芫花、辛荑、白薇。《仙经》有用此处，俗方甚少，此药殆绝。今人时有采者，其色青绿，状如琉璃而有白文，易破折。<span class="quote">
               <span class="geo">梁州</span>、<span class="geo">信都</span>无复有，俗用乃以青色矾石当之，殊无仿佛。</span>
            《仙经》一名立制石。
      </p>
      <h2>新修本草</h2>
      <p>
         〔谨案〕 此物出铜处有，形似曾青，兼绿相此乃绛矾。比来亦用绛矾为石胆，又以醋揉青矾为之，并伪矣。<span class="quote">真者出<span class="geo">蒲州虞乡县东亭谷窟及薛集窟</span>中，有块如鸡卵者为真。 </span>
         
      </p>
      <h1>云母</h1>
      <h2>神农本草经</h2>
      <p>
         味甘，平，无毒。主身皮死肌、中风寒热，如在车船上，除邪气，安五脏，益子精，明目，下气，坚肌，续绝，补中，疗五劳七伤，虚损少气，止痢。久服轻身，延年，悦泽不老，耐寒暑，志高神仙。一名云珠，色多赤。一名云华，五色具。一名云英，色多青。一名云液，色多白。一名云沙，色青黄。一名磷石，色正白。<span class="quote">生<span class="geo">太山山谷</span>
               <span class="geo">齐</span>、<span class="geo">庐山</span>，及<span class="geo">琅邪北定山</span>石间，二月采。</span>
         
      </p>
      <h2>神农本草经集注</h2>
      <p>
         泽泻为之使，畏甲，反流水，恶徐长卿。案《仙经》云母乃有八种∶向日视之，色青白多黑者名云母；色黄白多青名云英；色青黄多赤名云珠；如冰露乍黄乍白名云沙；黄白晶晶名云液；皎然纯白明澈名磷石，此六种并好服，而各有时月；其黯黯纯黑，有文斑斑如铁者炼之有法，惟宜精细；不尔，入腹大害人。今虚劳家丸散用之，并只捣筛，殊为未允。<span class="quote">
               <span class="geo">琅邪</span>在<span class="geo">彭城东北</span>，<span class="geo">青州</span>亦有。</span>
            <span class="quote">今<span class="geo">江东</span>惟用<span class="geo">庐山</span>者为胜</span>，以沙土养之，岁月生长。今炼之用矾石则柔烂，亦便是相畏之效。百草上露，乃胜东流水，亦用五月茅屋溜水。
      </p>
      <h2>新修本草</h2>
      <p/>
      <h1>石钟乳</h1>
      <h2>神农本草经</h2>
      <p>
         味甘，温，无毒。主咳逆上气，明目，益精，安五脏，通百节，利九窍，下乳汁，益气，补虚损，疗脚弱疼冷，下瞧伤竭，强阴。久服延年益寿，好颜色，不老，令人有子。
            不练服之，令人淋。一名公乳，一名芦石，一名夏石。<span class="quote">生<span class="geo">少室山谷</span>及<span class="geo">太山</span>，采无时。</span>
         
      </p>
      <h2>神农本草经集注</h2>
      <p>
         蛇床为之使，恶牡丹、玄石、牡蒙，畏紫石英、 草。<span class="quote">第一出<span class="geo">始兴</span>，而<span class="geo">江陵</span>及<span class="geo">东境名山石洞</span>亦皆有。</span>惟通中轻薄如鹅翎管，碎之如爪甲，中无雁齿，光明者为善。长挺乃有一二尺者。
            色黄，以苦酒洗刷则白。《仙经》用之少，而俗方所重，亦甚贵。
      </p>
      <h2>新修本草</h2>
      <p>
         〔谨案〕<span class="quote">钟乳第一<span class="geo">始兴</span>，其次<span class="geo">广</span>、<span class="geo">连</span>、<span class="geo">澧</span>、<span class="geo">朗</span>、<span class="geo">郴</span>等州者，虽浓而光润可爱，饵之并佳。今<span class="geo">峡州</span>、<span class="geo">青溪</span>、<span class="geo">房州</span>三洞出者，亚于始兴。</span>自余非其土地，不可轻服。多发淋渴，止可捣筛，白练裹之，合诸药草浸酒服之。陶云钟乳一、二尺者，谬说。
        
      </p>
      <h1>朴硝</h1>
      <h2>神农本草经</h2>
      <p>
         味苦、辛，寒、大寒，无毒。主百病，除寒热邪气，逐六腑积聚、结固留癖、胃中食饮热结，破留血、闭绝，停痰痞满，推陈致新。能化七十二种石。炼饵服之，轻身、神仙。
            炼之白如银，能寒能热，能滑能涩，能辛能苦，能咸能酸，入地千岁不变，色青白者佳，黄者伤人，赤者杀人。一名硝石朴。<span class="quote">生<span class="geo">益州山谷有咸水之阳</span>，采无时。</span>
         
      </p>
      <h2>神农本草经集注</h2>
      <p>
         畏麦句姜。<span class="quote">今出益州北部<span class="geo">汶山郡</span>、<span class="geo">西川</span>、<span class="geo">蚕陵</span>二县界，生山崖上，色多青白，亦杂黑斑。</span> 俗石用之，当烧令汁沸出，状如矾石也。《仙经》惟云硝石能化他石。
            今此亦云能化石，疑必相似，可试之。
      </p>
      <h2>新修本草</h2>
      <p>
         〔谨案〕此物有二种∶有纵理、缦理，用之无别。白软者，朴硝苗也，虚软少力，炼为硝石，所得不多，以当硝石，功力大劣也。 
      </p>
      <h1>硝石</h1>
      <h2>神农本草经</h2>
      <p>
         味苦、辛，寒、大寒，无毒。主五脏积热、胃胀闭，涤去蓄结饮食，推陈致新，除邪气，疗五脏十二经脉中百二十疾、暴伤寒、腹中大热，止烦满消渴，利小便及
            蚀疮。练之如膏，久服轻身。天地至神之物，能化成十二种石。一名芒硝。<span class="quote">生<span class="geo">益州山谷</span>及<span class="geo">武都</span>、<span class="geo">陇西</span>、<span class="geo">西羌</span>，采无时。</span>
         
      </p>
      <h2>神农本草经集注</h2>
      <p>
         萤火为之使，恶苦参、苦菜，畏女菀。疗病亦与朴硝相似，《仙经》多用此消化诸石，今无正识别此者。顷来寻访，犹云与朴硝同山，所以朴硝名硝石朴也，如此则非一种物。先时有人得一种物，其色理与朴硝大同小异，
            如握盐雪不冰，强烧之，紫青烟起，仍成灰，不硝乃是练朴硝作之。与后皇甫说同，并未得核研其验，须试效，当更证记尔。化硝石法，在三十六水方中。<span class="quote">
               <span class="geo">陇西</span>属<span class="geo">秦州</span>，在<span class="geo">长安</span>西<span class="geo">羌</span>中。今<span class="geo">宕昌</span>以此诸山有咸土处皆有之。</span>
         
      </p>
      <h2>新修本草</h2>
      <p>
         〔谨案〕此即芒硝是也。朴硝一名硝石朴，今练粗恶朴硝，淋取汁煎，练作芒硝，即是硝石。《本经》一名芒硝，后人更出芒硝条，谬矣。 
      </p>
      <h1>芒硝</h1>
      <h2>神农本草经</h2>
      <p>
         味辛、苦，大寒。主五脏积聚，久热、胃闭，除邪气，破留血，腹中痰实结搏，通经脉，利大小便及月水，破五淋，推陈致新。生于朴硝。
      </p>
      <h2>神农本草经集注</h2>
      <p>
         石苇为之使，畏麦句姜。案《神农本经》无芒硝，只有硝石，名芒硝尔。后名医别载此说，其疗与硝石正同，疑此即是硝石。<span class="quote">旧出<span class="geo">宁州</span>，黄白粒大，味极辛、苦。顷来<span class="geo">宁州</span>道断都绝。</span>今医家多用煮练作者，色全白，粒细，而味不甚烈。
            此云生于朴硝，则作者亦好。又皇甫士安解散硝石大凡说云∶“无朴硝可用硝石，生山之阴，盐之胆也。取石脾与硝石，以水煮之，一斛得三斗，正白如雪，以水投中即消，故名硝石。其味苦，无毒。<span class="quote">主消渴热中，止烦满，三月采于<span class="geo">赤山</span>。</span>
            朴硝者，亦生山之阴，有盐咸苦之水，则朴硝生于其阳。其味苦无毒，其腹中饱胀，养胃消谷，去邪气，亦得水而消，其疗与硝石小异”。按如此说，是取芒硝合煮，更成为真硝石，但不知石脾复是何物？本草乃有石脾、石肺，人无识者，皇甫既是安定人，又明医药，或当详。练之以朴硝作芒硝者，但以暖汤淋朴硝，取汁清澄煮之减半，出着木盆中，经宿即成，状如白石英，皆六道也，作之忌杂人临视。<span class="quote">今<span class="geo">益州</span>人复炼矾石作硝石，绝柔白，而味犹是矾石尔。</span>孔氏解散方又云∶熬炼硝石令沸定汁尽。如此，硝石犹是有汁也。今仙家须之，能化他石，乃用于理第一。
      </p>
      <h2>新修本草</h2>
      <p>
         〔谨案〕晋宋古方，多用硝石，少用芒硝，近代诸医但用芒硝，鲜言硝石，岂古人昧于芒硝也。《本经》云生于朴硝，朴硝一名硝石朴，硝石一名芒硝，理既明白，不合重出之。 
      </p>
      <h1>矾石</h1>
      <h2>神农本草经</h2>
      <p>
         味酸，寒，无毒。主寒热，泄痢，白沃，阴蚀，恶疮，目痛，坚骨齿，除固热在骨髓，去鼻中息肉。炼饵服之，轻身、不老、增年。歧伯云∶久服伤人骨。能使铁为铜。一名羽涅，一名羽泽。<span class="quote">生<span class="geo">河西山谷</span>，及<span class="geo">陇西武都</span>、<span class="geo">石门</span>，采无时。</span>
         
      </p>
      <h2>神农本草经集注</h2>
      <p>
         甘草为之使，恶牡蛎。<span class="quote">今出<span class="geo">益州北部西川</span>，从<span class="geo">河西</span>来。</span>色青白，生者名马齿矾。已炼成绝白，蜀人又以当硝石名白矾。其黄黑者名鸡屎矾，不入药，惟堪镀作以合熟铜。投苦酒中，涂内质不变。《仙经》单饵之，丹方亦用。俗中合药，皆先火熬令沸燥，以疗齿痛，多即坏齿，是伤骨之证，而去坚骨齿，诚为疑也。
      </p>
      <h2>新修本草</h2>
      <p>
         〔谨案〕矾石有五种∶青矾、白矾、黄矾、黑矾、绛矾，然白矾多入药用；青黑二矾，疗疳及诸疮；黄矾亦疗疮生肉，兼染皮用之；其绛矾本来绿色，新出窟未见风者，正如琉璃，陶及今人谓之石胆，烧之赤色，故名绛矾矣，出瓜州。
        
      </p>
      <h1>滑石</h1>
      <h2>神农本草经</h2>
      <p>
         滑石，味甘，寒、大寒，无毒。主身热、泄澼，女子乳难，癃闭，利小便，荡胃中积聚寒热，益精气，通
            九窍六府津液，去留结，止渴，令人利中。久服轻身，耐饥，长年。一名液石，一名共石，一名脱石，一名番石。 <span class="quote">生<span class="geo">赭阳山谷</span>，及<span class="geo">太山之阴</span>，或<span class="geo">掖北白山</span>，或<span class="geo">卷山</span>，采无时。</span>
         
      </p>
      <h2>神农本草经集注</h2>
      <p>
         石韦为之使，恶曾青。滑石色正白，《仙经》用之以为泥。又有冷石，小青黄，性并冷利，亦能熨油污衣物。<span class="quote">今出<span class="geo">湘州</span>、<span class="geo">始安郡</span>诸处。初取软如泥，久渐坚强，人多以作冢中明器物，并散热人用之，不正入方药。</span>
            <span class="quote">
               <span class="geo">赭阳县</span>先属<span class="geo">南阳</span>，
            汉哀帝置，明《本经》所注郡县，必是后汉时也。<span class="geo">掖县</span>属<span class="geo">青州东莱</span>，<span class="geo">卷县</span>属<span class="geo">司州荣阳</span>。</span>
         
      </p>
      <h2>新修本草</h2>
      <p>
         〔谨案〕此石所在皆有。<span class="quote">
               <span class="geo">岭南始安</span>出者，白如凝脂，极软滑。其出<span class="geo">掖县</span>者，理粗质青白黑点，惟可为器，不堪入药。<span class="geo">齐州南山神通寺南谷</span>亦大有，色青白不佳，至于滑腻，犹胜<span class="geo">掖县</span>者。</span> 
         
      </p>
      <h1>紫石英</h1>
      <h2>神农本草经</h2>
      <p>
         
            味甘、辛，温，无毒。主心腹咳逆邪气，补不足，女子风寒在子宫，绝孕十年无子，疗上气心腹痛，寒热邪气结气，补心气不足，定惊悸，安魂魄，填下焦，止消渴，除胃中久寒，散痈肿，令人悦泽。久服温中，轻身延年。<span class="quote">生<span class="geo">太山山谷</span>，采无时。</span>
         
      </p>
      <h2>神农本草经集注</h2>
      <p>
         长石为之使，得茯苓、人参、芍药共疗心中结气；得天雄、菖蒲共疗霍乱。畏扁青、附子，不欲
            甲、黄连、麦句姜。<span class="quote">今第一用<span class="geo">太山</span>石，色重澈，下有根，次出<span class="geo">雹零山</span>，亦好。又有<span class="geo">南城</span>石，无根。又有<span class="geo">青绵</span>石，色亦重黑，不明澈。又有<span class="geo">林邑</span>石，腹里必有一物如眼。<span class="geo">吴兴</span>石四面才有紫色，无光泽。<span class="geo">会稽诸暨</span>石，形色如石榴子。</span>
            <span class="quote">先时并杂用，今丸散家采择，惟<span class="geo">太山</span>最胜，余处者，可作丸酒饵。</span>《仙经》不正用，而为俗方所重也。
      </p>
      <h2>新修本草</h2>
      <p/>
      <h1>白石英</h1>
      <h2>神农本草经</h2>
      <p>
         
            味甘、辛，微温，无毒。主消渴，阴痿不足，咳逆，胸膈间久寒，益气，除风湿痹，疗肺痿，下气，利小便，补五脏，通日月光。久服轻身长年，耐寒热。<span class="quote">生<span class="geo">华阴山谷</span>，及<span class="geo">太山</span>，大如指，长二、三寸，六面如削，白澈有光。</span>其黄端白棱名黄石英；赤端名赤石英；青端名青石英；黑端名黑石英。二月采，亦无时。
      </p>
      <h2>神农本草经集注</h2>
      <p>
          恶马目毒公。<span class="quote">今医家用<span class="geo">新安</span>所出，极细长白澈者；<span class="geo">寿阳八公山</span>多大者，不正用之。</span>《仙经》大小并有用，惟须精白无瑕杂者。如此说，则大者为佳。其四色英，今不复用。
      </p>
      <h2>新修本草</h2>
      <p>
         〔谨案〕<span class="quote">白石英所在皆有，今<span class="geo">泽州</span>、<span class="geo">虢州</span>、<span class="geo">洛州</span>山中俱出<span class="geo">虢州</span>者大，径三、四寸，长五、六寸。今通以<span class="geo">泽州</span>者为胜也。</span> 
         
      </p>
      <h1>青石、赤石、黄石、白石、黑石脂等</h1>
      <h2>神农本草经</h2>
      <p>
         
            青石、赤石、黄石、白石、黑石脂等，味甘，平。主黄疸，泄痢，肠澼，脓血，阴蚀，下血，赤白，邪气，痈肿，疽痔，恶疮，头疡，疥瘙。久服补髓，益气，肥健，不饥，轻身，延年。五石脂各随五色，补五脏。<span class="quote">生<span class="geo">南山之阳山谷</span>中。</span>
        
      </p>
      <h2>神农本草经集注</h2>
      <p/>
      <h2>新修本草</h2>
      <p/>
      <h1>青石脂</h1>
      <h2>神农本草经</h2>
      <p>
         
            青石脂，味酸，平，无毒。主养，肝胆气，明目，疗黄疸，泄痢，女子带下百病，及疽痔，恶疮。久服补髓，益气，不饥，延年。<span class="quote">生<span class="geo">齐区山及海崖</span>，采无时。</span>
            赤石脂，味甘、酸、辛，大温，无毒。主养心气，明目，益精，疗腹痛，泄澼，下痢赤白，小便利，及痈疽疮痔，女子崩中漏下，产难，胞衣不出。 <span class="quote">
               <span class="geo">射阳</span>、及<span class="geo">太山之阴</span>，采无时。</span>
        
      </p>
      <h2>神农本草经集注</h2>
      <p>
         恶大黄，畏芫花。
      </p>
      <h2>新修本草</h2>
      <p>
         〔谨案〕<span class="quote">此石<span class="geo">济南太山</span>不闻出者，今<span class="geo">虢州卢氏县</span>、<span class="geo">泽州陵川县</span>及<span class="geo">慈州吕乡县</span>并有，色理鲜腻，<span class="geo">宜州诸山</span>亦有。</span>此五石脂中，又有石骨，似骨，如玉坚润，服之力胜钟乳。 
      </p>
      <h1>黄石脂</h1>
      <h2>神农本草经</h2>
      <p>
         味苦，平，无毒。主养脾气，安五脏，调中，大人小儿泄痢肠 ，下脓血，去白虫，除黄胆，痈疽虫。久服轻身延年。<span class="quote">生<span class="geo">嵩高山</span>，色如莺雏，采无时。</span>
         
      </p>
      <h2>神农本草经集注</h2>
      <p>
         曾青为之使，恶细莘，畏蜚蠊。
      </p>
      <h2>新修本草</h2>
      <p/>
      <h1>白石脂</h1>
      <h2>神农本草经</h2>
      <p>
         味甘、酸、平，无毒。主养肺气，浓肠，补骨髓，疗五脏惊悸不足，心下烦，止腹痛下水，小肠
            热溏，便脓血，女子崩中，漏下，赤白沃，排痈疽疮痔。久服安心，不饥，轻身，长年。<span class="quote">生<span class="geo">太山之阴</span>，采无时。</span>
         
      </p>
      <h2>神农本草经集注</h2>
      <p>
         得浓朴并米汁饮，止便脓。燕屎为之使，恶松脂，畏黄芩。
      </p>
      <h2>新修本草</h2>
      <p>
         〔谨案〕<span class="quote">白石脂，今出<span class="geo">慈州诸山</span>，胜于余处者。<span class="geo">太山</span>左侧，不闻有之。</span> 
         
      </p>
      <h1>黑石脂</h1>
      <h2>神农本草经</h2>
      <p>
         味咸，平，无毒。主养肾气，强阴，主阴蚀疮，止肠 泄痢，疗口疮咽痛。久服益气，不饥，延年。一名石涅，一名石墨。<span class="quote">出<span class="geo">颖川阳城</span>，采无时。</span>
         
      </p>
      <h2>神农本草经集注</h2>
      <p>
         此五石脂如《本经》，疗体亦相似。《别录》各条，所以具载，今俗用赤石、白石二脂尔。
            《仙经》亦用白石脂，以涂丹釜。<span class="quote">好者出<span class="geo">吴郡</span>，犹与赤石脂同源。</span>赤石脂多赤而色好，惟可断下，不入五石散用。<span class="quote">好者亦出<span class="geo">武陵</span>、<span class="geo">建平</span>、<span class="geo">义阳</span>。今五石散皆用<span class="geo">义阳</span>者，出
            县界东八十里，状如豚脑，色鲜红可爱，随采随复而生，不能断痢，而不用之。</span>余三色脂有，而无正有，黑石脂乃可画用尔。
      </p>
      <h2>新修本草</h2>
      <p>
         〔谨案〕<span class="quote">
               <span class="geo">义阳</span>即<span class="geo">申州</span>也，所出者，名桃花石，非五色脂，色如桃花，久服肥人。土人亦以疗下利，旧出<span class="geo">苏州</span>
               <span class="geo">余杭山</span>大有，今不收采尔。 </span>
         
      </p>
      <h1>太一禹余粮</h1>
      <h2>神农本草经</h2>
      <p>
         味甘，平，无毒。主咳逆上气，症瘕，血闭，漏下，除邪气，肢节不利，大饱绝力身重。久服耐寒暑，不饥，轻身，飞行千里，神仙。一名石脑。<span class="quote">生<span class="geo">太山山谷</span>，九月采。</span>
         
      </p>
      <h2>神农本草经集注</h2>
      <p>
          杜仲为之使，畏贝母、菖蒲、铁落。今人惟总呼为太一禹余粮，自专是禹余粮尔，无复识太一者，然疗体亦相似，《仙经》多用之，四镇丸亦总名太一禹余粮。
      </p>
      <h2>新修本草</h2>
      <p>
         〔谨案〕太一余粮及禹余初在壳中未凝结者，犹是黄水，名石中黄子。久凝乃有数色，或青或白，或赤或黄，年多变赤，因赤渐紫，自赤及紫，俱名太一。其诸色通谓余粮。<span class="quote">今<span class="geo">太山</span>不见采得者，<span class="geo">会稽</span>、<span class="geo">王屋</span>、<span class="geo">泽</span>、<span class="geo">潞州</span>诸山皆有之。</span>
        
      </p>
      <h1>石中黄子</h1>
      <h2>神农本草经</h2>
      <p/>
      <h2>神农本草经集注</h2>
      <p/>
      <h2>新修本草</h2>
      <p>
         味甘，平，无毒。久服轻身，延年，不老。此属余粮壳中，未成余粮黄浊水也。出余粮处有之。陶云∶芝品中有石中黄子，非也。「<span class="quote">
               <span class="geo">会稽</span>、<span class="geo">王屋</span>、<span class="geo">泽</span>、<span class="geo">潞州</span>诸山皆有之。</span>」（新附）
      </p>
      <h1>禹余粮</h1>
      <h2>神农本草经</h2>
      <p>
         味甘，寒、平，无毒。主咳逆，寒热、烦满，下赤白，血闭、症瘕、大热，疗小腹痛结烦疼。练饵服之，不饥、轻身、延年。一名白余粮。<span class="quote">生<span class="geo">东海</span>池泽，及<span class="geo">山岛</span>中或<span class="geo">池泽</span>中。</span>
         
      </p>
      <h2>神农本草经集注</h2>
      <p>
         
            <span class="quote">今多出<span class="geo">东阳</span>，形如鹅鸭卵，外有壳重叠，中有黄细末如蒲黄，无沙者为佳。近年<span class="geo">茅山</span>凿地大得之，极精好，乃有紫华靡靡。</span>
            <span class="quote">《仙经》服食用之。南人又呼<span class="geo">平泽</span>中有一种藤，叶如菝 ，根作块有节，似菝
            而色赤，根形似薯蓣，谓为禹余粮。</span>言昔禹行山乏食，采此以充粮，而者，即是太一也。<span class="quote">张华云∶池多蓼者，必有余粮，今<span class="geo">庐江</span>间便是也。</span>
            <span class="quote">适有人于<span class="geo">铜官</span>采空青于石坎，大得黄赤色石，极似今之余粮，而色过赤好，疑此是太一也。</span>彼人呼为雌黄，试涂物，正如雄黄色尔。
      </p>
      <h2>新修本草</h2>
      <p>
         〔谨案〕陶云∶“黄赤色石，疑是太一。”既无壳裹，未是余粮，疑谓太一，殊非的称。
      </p>
   </body>
</html>
