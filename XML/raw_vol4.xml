<?xml version="1.0" encoding="UTF-8"?>
<herbs>
    <herb name="金屑">
        味辛，平，有毒。主镇精神，坚骨髓，通利五脏，除邪毒瓦斯，服之神仙。生益州，采无时。
        金之所生，处处皆有，梁、益、宁三州及建晋多有，出水沙中，作屑，谓之生金。辟恶而有毒，不炼服之杀人。建、晋亦有金沙，出石中，烧熔鼓铸为埚，虽被火亦未熟，犹须更炼。又高丽、扶南及西域外国成器，金皆炼熟可服。《仙经》
        以KT 、蜜及猪肪、牡荆、酒辈炼饵柔软，服之神仙。亦以合水银作丹砂外，医方都无用，当是犹虑其毒害故也。《仙方》名金为太真。
    </herb>
    <herb name="银屑">
        味辛，平，有毒。主安五脏，定心神，止惊悸，除邪气，久服轻身长年。生永昌，采无时。
        银之所出处，亦与金同，但皆是生石中耳。炼饵法亦相似。今医方合镇心丸用之，不可正服尔。为屑当以水银磨令消也。永昌本属益州。今属宁州，绝远不复宾附。《仙经》又有服炼法，此当无正主疗，故不为《本草》所载。古者名金为黄金，银为白金，铜为赤金。今铜有生熟，炼熟者柔赤，而《本经》无用。今铜青及大钱皆入方用，并是生铜，应在下品之例也。
       <x>〔谨案〕银之与金，生不同处，金又兼出水中。方家用银屑，当取见成银薄，以水银消之为泥。合硝石及盐研为粉，烧出水银，淘去盐石，为粉极细，用之乃佳。不得已乃磨取屑耳。且银所在皆有，而以虢州者为胜，此外多锡秽为劣。高丽作帖者，云非银矿所出，然色为器辟恶，乃为瑞物也。
    </x></herb>
    <herb name="水银">
        味辛，寒，有毒。主疥瘙，痂疡，白秃，杀皮肤中虫虱、堕胎、除热。以傅男子阴，阴消无气。杀金银铜锡毒，熔化还复为丹。久服神仙，不死。一名汞。生符陵平土，出于丹砂。
        畏磁石。今水银有生熟。此云生符陵平土者，是出朱砂腹中，亦别出沙地，皆青白色，最胜。出于丹砂者，是今烧粗末朱砂所得，色小白浊，不及生者。甚能消金银，使成泥，人以镀物是也。还复为丹，事出《仙经》。酒和日曝，服之长生。烧时飞着釜上灰，名汞粉，俗呼为水银灰，最能去虱。
       <x>〔谨案〕水银出于朱砂，皆因热气，未闻朱砂腹中自出之者。
        火烧飞取，人皆解法。南人又蒸取之，得水银少于火烧，而朱砂不损，但色少变黑耳。
    </x></herb>
    <herb name="雄黄">
        味苦、甘，平，寒、大温，有毒。主寒热，鼠 ，恶疮，疽痔，死肌。疗疥石，KT疮，目痛，鼻中息肉，及绝筋，破骨，百节中大风，积聚，癖气，中恶，腹痛，鬼疰，杀精物，恶鬼，邪气，百虫，毒肿，胜五兵，杀诸蛇虺毒，解藜芦毒，悦泽人面。炼食之，轻身、神仙。饵服之，皆飞入人脑中，胜鬼神，延年益寿，保中不饥。得铜可作金。一名黄食石。生武都山谷、敦煌山之阳，采无时。
        炼服雄黄法，皆在《仙经》中，以铜为金，亦出《黄白术》中。晋末以来，氐羌中纷扰，此三、五两，其价如金。合丸皆用石门、始兴石黄之好者尔。始以齐初凉州平市微有所得，将至都下，余最先见于使人陈典签处，捡获见十余片，伊芳辈不识此物是何等，见有KT 挟雌黄，或谓是丹砂，五禾语并更属觅，于是渐渐而来，好者作鸡冠色，不臭而坚实。若点黑及虚软者不好也。武都、氐羌是为仇池。宕昌亦有，与仇池正同而小劣。
        敦煌在凉州西数千里，所出者未尝得来，江东不知，当复云何？此药最要，无所不入也<x>〔谨案〕出石门名石黄者，亦是雄黄，而通名黄食石。而石门者最为劣耳，宕昌、武都者为佳，块方数寸，明澈如鸡冠，或以为枕，服之辟恶。其青黑坚者，不入药用。若火烧飞之而精小，疗疮疥猥用亦无嫌。又云恶者名熏黄，用熏疗疮疥，故名之，无别熏黄也。贞观年中，以宕州新出，有得方数尺者，但重脆，不可全致之耳。
    </x></herb>
    <herb name="雌黄">
        味辛、甘，平、大寒，有毒。主恶疮，头秃，痂疥，杀毒虫虱，身痒，邪气，诸毒。
        蚀鼻中息肉，下部KT 疮，身面白驳，散皮肤死肌，及恍惚邪气，杀蜂蛇毒。炼之，久服轻身、增年、不老，令人脑满。生武都山谷，与雄黄同山生。其阴山有金，金精熏则生雌黄，采无时。
        今雌黄出武都仇池者，谓为武都仇池黄，色小赤。出扶南林邑者，谓昆仑黄，色如金，而似云母甲错，画家所重。
        依此言，既有雌雄之名，又同山之阴阳，于合药盒饭以武都为胜，用《仙经》无单服法，唯以合丹砂、雄黄共飞炼为丹耳。金精是雌黄，铜精是空青，而服空青反胜于雌黄，其意难了也。
    </herb>
    <herb name="殷孽">
        味辛、温、无毒。主烂伤瘀血，泄痢，寒热，鼠 ，症瘕，结气。脚冷疼弱。一名姜石，钟乳根也。生赵国山谷，又梁山及南海，采无时。
        恶术、防己。赵国属冀州，此即今人所呼孔公孽，大如牛羊角，长一、二尺左右，亦出始兴。
       <x>〔谨案〕此即石堂下孔公孽根也，盘结如姜，故名姜石。俗人乃以孔公孽为之，误矣。
    </x></herb>
    <herb name="孔公孽">
        味辛，温，无毒。主伤食不化，邪结气恶，疮疽 痔，利九窍，下乳汁。疗男子阴疮，女子阴蚀，及伤食病，恒欲眠睡。一名通石，殷孽根也，青黄色。生梁山山谷。
        木兰为之使，恶细辛。梁山属冯翊郡，此即今钟乳床也，亦出始兴，皆大块折破之。凡钟乳之类，三种同一体，从石室上汁溜积久盘结者，为钟乳床，即此孔公孽也。其次长小 者，为殷孽，今人呼为孔公孽。殷孽复溜，轻好者为钟乳。虽同一类，而疗体为异，贵贱悬殊。此二孽不堪丸散，人皆捣末酒渍饮之，疗脚弱。
        其前诸疗，恐宜水煮为汤也。
        案今三种同<x>〔谨案〕此孽次于钟乳，如牛羊角者，中尚孔通，故名通石。《本经》误以为殷孽之根，陶依《本经》以为今人之误，其实是也。
    </x></herb>
    <herb name="石脑">
        味甘、温、无毒。主风寒虚损，腰脚疼痹，安五脏，益气。一名石饴饼。生名山土石中，采无时。
        此石亦钟乳之类，形如曾青而白色黑斑，软脆易破，今茅山东及西平山并有，凿土堪取之。俗方不见用，《仙经》有刘君导仙散用之。又真诰云∶李整采服，疗风痹虚损，而得长生也。
       <x>〔谨案〕隋时有化公者，所服亦名石脑，出徐州宗里山，初在烂石中，入土一丈以下得之，大如鸡卵，或如枣许，触着即散如面，黄白色，土人号为握雪 石，云服之长生。
        与李整相会也。
    </x></herb>
    <herb name="石硫黄">
        味酸，温、大热，有毒。主妇人阴蚀，疽痔，恶血，坚筋骨，除头秃。疗心腹积聚，邪气冷癖在胁，咳逆上气，脚冷疼弱无力，及鼻衄，恶疮，下部KT 疮，止血，杀疥虫。
        能化金银铜铁奇物。生东海牧羊山谷中，及太山、河西山，矾石液也。
        东海郡属北徐州，而箕山亦有。今第一出扶南林邑，色如鹅子初出壳，名昆仑黄。次出外国，从蜀中来，色深而煌煌。俗方用之疗脚弱及痼冷甚良。《仙经》颇用之。所化奇物，并是《黄白术》及合丹法。
        此云矾石液，今南方则无矾石，恐不必尔。
    </herb>
    <herb name="阳起石">
        味咸，微温，无毒。主崩中漏下，破子藏中血，症瘕结气，寒热，腹痛，无子，阴阳痿不合，补不足。疗男子茎头寒，阴下湿痒，去臭汗，消水肿。久服不饥，令人有子。一名白石，一名石生，一名羊起石，云母根也。生齐山山谷及琅 或云山、阳起山，采无时。
        桑螵蛸为之使，恶泽泻、菌桂、雷丸、蛇脱皮，畏菟丝子。此所出即与云母同，而甚似云母，但浓实耳。今用乃出益州，与矾石同处，色小黄黑即矾石。云母根未知何者是？俗用乃希。《仙经》亦服之。
       <x>〔谨案〕此石以白色、肌理似阴孽、仍夹带云母绿润者为良，故《本经黑者为云胆，又名地涿，服之损人，黑阳起石必为恶矣。《经》言生齐山，齐山在齐州历城西北五六里，采访无阳起石，阳起石乃在齐山西北六七里卢山出之。《本经》云∶或云山，云、卢字讹矣。今太山、沂州唯有黑者，其白者独出齐州也。
    </x></herb>
    <herb name="凝水石">
        味辛、甘，寒、大寒，无毒。主身热，腹中积聚邪气，皮中如火烧烂，烦满，水饮之。除时气热盛，五脏伏热，胃中热，烦满，口渴，水肿，少腹痹。久服不饥。一名白水石，一名寒水石，一名凌水石，色如云母，可析者良，盐之精也。生常山山谷，又中水县及邯郸。
        解巴豆毒，畏地榆。常山即恒山，属并州。中水县属河间郡。邯郸即是赵郡，并属冀州城。此处地皆咸卤，故云盐精，而碎之亦似朴硝也。此石末置水中，夏月能为冰者佳。
        〔谨案横理，以横理色清明者为佳。
        或云纵理为寒水石，横理为凝水石。
        今出同州韩城，色青黄，理如云母为良；出澄城者，斜理文色白为劣也。
    </herb>
    <herb name="石膏">
        味辛、甘，微寒、大寒，无毒。主中风寒热，心下逆气惊喘，口干舌焦，不能息，腹中坚痛，除邪鬼，产乳，金疮。
        除时气、头痛、身热、三焦大热，皮肤热，肠胃中膈热，解肌发汗，止消渴，烦逆，腹胀，暴气喘息，咽热，亦可作浴汤。一名细石，细理白泽者良，黄者令人淋。生齐山山谷及齐卢山、鲁蒙山，采无时。
        鸡子为之使，恶莽草、毒公。二郡之山，即青州、徐州也。今出钱塘县，皆在地中，雨后时时自出，取之皆方如棋子，白澈最佳。比难得，皆用虚隐山者。彭城者亦好。近道多有而大块，用之不及彼土。《仙经》不须此。
       <x>〔谨案〕石膏、方解石大体相似，而以未破者为异。
        今大者如升，小者若拳，或在土中，或生溪水，其上皮随土及水苔色，破之方解，大者方尺。今人以此为石膏，疗风去热虽同，解肌发汗不如真者也。
    </x></herb>
    <herb name="磁石">
        味辛、咸，寒，无毒。主周痹风湿，肢节中痛，不可持物，洗洗酸 ，除大热，烦满及耳聋。养肾脏，强骨气，益精，除烦，通关节，消痈肿鼠 ，颈核喉痛，小儿惊痫，炼水饮之。亦令人有子。一名玄石，一名处石。生大山川谷及慈山山阴，有铁者则生其阳，采无时。
        柴胡为之使，杀铁毒，恶牡丹、莽草，畏黄石脂。今南方亦有，其好者，能悬吸针，虚连三、四、五为佳，杀铁物毒，消金。《仙经》、《丹方》、《黄白术》中多用也。
    </herb>
    <herb name="玄石">
        味咸，温，无毒。主大人小儿惊痫，女子绝孕，少腹寒痛，少精、身重。服之令人有子．一名玄水石，一名处石。生太山之阳，山阴有铜。铜者雌，玄者雄。
        恶松脂、柏子、菌桂。《本经》磁石，一名玄石。《别录》各一种。今案其一名处石，名既同，疗体又相似，而寒温铜铁及畏恶有异。俗中既不复用，无识其形者，不知与磁石相类否？
       <x>〔谨案〕此物，铁液也，但不能拾针，疗体如《经方》，劣于磁石。磁石中有细孔，孔中黄赤色，初破好者，能连十针，一斤铁刀亦被回转。其无孔，光泽纯黑者，玄石也，不能悬针也。
    </x></herb>
    <herb name="理石">
        味辛、甘，寒、大寒，无毒。主身热，利胃，解烦，益精，明目，破积聚，去三虫。除营卫中去来大热，结热，解烦毒，止消渴，及中风痿痹。一名立制石，一名肌石，如石膏，顺理而细。生汉中山谷及卢山，采无时。
        滑石为之使，畏麻黄。汉中属梁州，卢山属青州。今出宁州。俗用亦希，《仙经》时须，亦呼为长理石。石胆一名立制石，今此又名立制，疑必相乱类。
       <x>〔谨案〕此石夹两石间如石脉，打用之，或在土中重叠而生。皮黄赤，肉白，作针理文，全不似石膏。汉中人取酒浸服，疗癖，令人肥悦。市人或刮去皮，以代寒水石，并以当 石，并是假伪。今卢山亦无此物，见出襄州西泛水侧也。
    </x></herb>
    <herb name="长石">
        味辛、苦，寒，无毒。主身热，胃中结气，四肢寒厥，利小便，通血脉，明目，去翳眇，去三虫，杀蛊毒。止消渴，下气，除胁肋肺间邪气。久服不饥。一名方石，一名土石，一名直石，理如马齿，方而润泽，玉色。生长子山谷及太山、临淄，采无时。
        长子县属上党郡，临淄县属青州。俗方及《仙经》并无用此者也。
       <x>〔谨案〕此石状同石膏而浓大，纵理而长，文似马齿，今均州辽 山有之，土人以为理石者，是长石也。
    </x></herb>
    <herb name="肤青">
        味辛、咸，平，无毒。主蛊毒及蛇、菜肉诸毒，恶疮。不可久服，令人瘦。一名推青，一名推石。生益州川谷。
        俗方及《仙经》并无用此者，亦相与不复识之。
    </herb>
    <herb name="铁落">
        味辛、甘，平，无毒。主风热恶疮，疡疽疮痂，疥气在皮肤中。除胸膈中热气，食不下，心烦，去黑子。一名铁液，可以染皂。生牧羊平泽及 城、或析城，采无时。
    </herb>
    <herb name="铁">
        主坚肌耐痛。
    </herb>
    <herb name="生铁">
        微寒。主疗下部及脱肛。
    </herb>
    <herb name="钢铁">
        味甘，平，无毒。主金创，烦满热中，胸隔中气塞，食不化。一名跳铁。
    </herb>
    <herb name="铁精">
        平，微温。主明目，化铜。疗惊悸，定心气，小儿风痫，阴溃，脱肛。
        铁落，是染皂铁浆。生铁，是不破 、枪、釜之类。钢铁，是杂炼生镰，作刀、 者。
        铁轻者为佳，亦以摩莹铜器用也。
       <x>〔谨案〕单言铁者，镰铁也。铁落是锻家烧铁赤沸，砧上锻之，皮甲落者也。甲乙子卷阳厥条言之，夫诸铁疗病，并不入丸散，皆煮取浆用之。若以浆为铁落，钢生之汁，复谓何等？
        落是铁皮，落液黑于余铁。
        陶谓可以染皂，云是铁浆，误矣。又铁屑炒使极热，投酒中饮酒，疗贼风痉。又裹以熨腋，疗狐臭有验。
    </x></herb>
    <herb name="光明盐">
        味咸、甘，平，无毒。主头面诸风，目赤痛，多眵泪。生盐州五原，盐池下凿取之。大者如升，皆正方光澈。一名石盐。（新附）
    </herb>
    <herb name="绿盐">
        味咸、苦、辛，平，无毒。主目赤泪出，肤翳眵暗。
        云以光明盐、 沙、赤铜屑，酿之为块，绿色。真者，出焉耆国，水中石下取之，状若扁青、空青，为眼药之要。（新附）
    </herb>
    <herb name="密陀僧">
        味咸、辛，平，有小毒。主久利，五痔，金创，面上瘢 ，面膏药用之。
        形似黄龙齿而坚重，亦有白色者，作理石文，出波斯国。一名没多僧，并胡言也。（新附）
    </herb>
    <herb name="紫矿麒麟竭">
        味甘、咸，平，有小毒。主五脏邪气，带下，止痛，破积血，金创，生肉。与麒麟竭二物大同小异。
        紫色如胶，作赤 皮及宝钿，用为假色，亦以胶宝物。云蚁于海畔树藤皮中为之。紫矿树名渴 ，麒麟竭树名渴留，喻如蜂造蜜，研取用之。《吴录》谓之赤胶者。（新附）
    </herb>
    <herb name="桃花石">
        味甘，温，无毒。主大肠中冷脓血利。久服令人肌热能食。
        出申州钟山县，似赤石脂，但舐之不着舌者为真。（新附）
    </herb>
    <herb name="珊瑚">
        味甘，平，无毒。主宿血，去目中翳。鼻衄，末吹鼻中。生南海。
        似玉红润，中多有孔，亦有无孔者。又从波斯国及师子国来。（新附）
    </herb>
    <herb name="石花">
        味甘，温，无毒。酒渍服，主腰脚风冷，与殷孽同。一名乳花。
        三月、九月采之。乳水滴水上，散如霜雪者。出乳穴堂中水内。（新附）
    </herb>
    <herb name="石床">
        味甘，温，无毒。酒渍服，与殷孽同。一名同石、一名乳床、一名逆石。
        陶云孔公孽，即乳床，非也。二孽在上，床、花在下，性体虽同，上下有别。钟乳水滴下凝积，生如笋状，渐长，久与上乳相接为柱也。出钟乳堂中，采无时。（新附）</herb>
</herbs>
