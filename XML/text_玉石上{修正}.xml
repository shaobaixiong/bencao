<?xml version="1.0" encoding="UTF-8"?>
<?xml-model href="../Schema/text_Schema%7B%E4%BF%AE%E6%AD%A3%7D.rnc" type="application/relax-ng-compact-syntax"?>
<herbs>
    <herb name="玉泉">
        <sy>
            味甘，平，无毒。主五脏百病，柔筋强骨、安魂魄、长肌肉，益气，利血脉，疗妇人带下十二病，除气癃，明耳目。久服耐寒暑，不饥渴，不老神仙，轻身长年。人临死服五斤，死三年色不变。一名玉札。生蓝田山谷，采无时。 </sy>
        <s>
            畏款冬花。蓝田在长安东南，旧出美玉，此当是玉之精华，白者质色明澈，可消之为水，故名玉泉。今人无复的识者，惟通呼为玉尔。张华又云，服玉用蓝田谷玉白色者；此物平常服之，则应神仙，有人临死服五斤，死经三年，其色不变。古来发冢见尸如生者，其身腹内外，无不大有金玉。汉制王公葬，皆用珠襦玉匣，是使不朽故也。炼服之法，亦应依《仙经》
            服玉法，水屑随宜，虽曰性平，而服玉者亦多乃发热如寒食散状。金玉既天地重宝，不比余石，若未深解节度，勿轻用之。 </s>
        <x>〔谨案〕玉泉者，玉之泉液也，以仙室玉池中者为上，其以法化为玉浆者，功劣于自然液也！ </x>
    </herb>
    <herb name="玉屑">
        <sy>味甘，平，无毒。主除胃中热、喘息、烦满，止渴，屑如麻豆服之。久服轻身长年。
        
        生蓝田，采无时。</sy>
        <s>
            恶鹿角。此云玉屑，亦是以玉为屑，非应别一种物也，《仙经》服谷玉，有捣如米粒，乃以苦酒辈，消令如泥，亦有合为浆者。凡服玉，皆不得用已成器物，及冢中玉璞也。好玉出蓝田，及南阳徐善亭部界中，日南、卢容水中，外国于阗、疏勒诸处皆善。《仙方》名玉为玄真，洁白如猪膏，叩之鸣者，是真也。其比类甚多相似，宜精别之。所以燕石入笥，卞氏长号也。
        </s>
        <x>
            〔谨案〕饵玉，当以消作水者为佳。屑如麻豆服之，取其精润脏腑，滓秽当完出也。
            
            又为粉服之者，即使人淋壅。屑如麻豆，其义殊深。
        </x>
    </herb>
    <herb name="丹砂">
        <sy>
            味甘，微寒，无毒。主身体五脏百病，养精神，安魂魄，益气，明目，通血脉，止烦满，消渴，益精神，悦泽人面，杀精魅邪恶鬼，除中恶、腹痛、毒瓦斯、疥 、诸疮。久服通神明不老，轻身神仙。能化为汞，作末名真朱，光色如云母，可析者良。生符陵山谷，采无时。
        </sy>
        <s>
            恶磁石，畏咸水。案此化为汞及名真朱者，即是今朱砂也。俗医皆别取武都仇池雄黄夹雌黄往俱用，此为谬矣。符陵是涪州，接巴郡南，今无复采者。乃出武陵、四川诸蛮夷中，皆通属巴地，故谓之巴沙。《仙经》
            
            亦用越沙，即出广州临漳者，此二处并好，惟须光明莹澈为佳。如云母片者，谓云母砂。如樗蒲子，紫石英形者，谓马齿沙，亦好。如大小豆及大块圆滑者，谓豆沙。
            
            细末碎者，谓末沙。此二种粗，不入药用，但可画用尔。采沙皆凿坎入数丈许。虽同出一井，胜火井也。炼饵之法，备载《仙方》，最为长生之宝。
        </s>
        <x>
            〔谨案〕丹砂大略二种，有土沙、石沙。其土沙，复有块沙、末沙，体并重而色黄黑，不任画用，疗疮疥亦好，但不入心腹之药尔，然可烧之，出水银乃多。其石沙便有十数种，最上者光明沙，云一颗别生一石龛内，大者如鸡卵，小者如枣栗，形似芙蓉或出水内，形块大者如拇指，小者如杏仁，光明无杂，名马牙沙，一名无重沙，入药及画俱善，俗间亦少有之。其有磨嵯、新井、别井、水井、火井、芙蓉、石末、石堆、豆末等沙，形类别有越沙，大者如拳，小者如鸡鹅卵，形虽大，其杂土石不如细明净者。经言末之名真朱，谬矣。岂有一物而以全、末为殊名者也。
        </x>
    </herb>
    <herb name="空青">
        <sy>
            味甘、酸，寒、大寒，无毒。主青盲、耳聋，明目，利九窍，通血脉，养精神，益肝气，疗目赤痛，去肤翳，止泪出，利水道，下乳汁，通关节，破坚积。久服轻身延年不老，令人不忘，志高、神仙。能化铜、铁、铅、锡作金。生益州山谷及越嶲山有铜处。铜精熏则生空青，其腹中空。三月中旬采，亦无时。
        </sy>
        <s>
            越嶲属益州。今出铜官者，色最鲜深，出始兴者弗如，益州诸郡无复有，恐久不采之故也。凉州西平郡有空青山，亦甚多。今空青但圆实如铁珠，无空腹者，皆凿土石中取之。又以合丹成，则化铅为金矣。
            
            诸石药中，惟此最贵。医方乃稀用之，而多充画也，殊为可惜。
        </s>
        <x>
            谨案〕此物出铜处有，乃兼诸青，但空青为难得。今出蔚州、兰州、宣州、梓州，宣州者最好，块段细，时有腹中空者；蔚州、兰州者，片块大，色极深，无空腹者。
        </x>
    </herb>
    <herb name="绿青">
        <sy>
            味酸，寒，无毒。主益气，疗鼽鼻，止泄痢。生山之阴穴中，色青白。
        </sy>
        <s>
            此即用画绿色者，亦出空青中，相带挟。今画工呼为碧青，而呼空青作绿青，正反矣。
        </s>
        <x>
            
        </x>
    </herb>
    <herb name="曾青">
        <sy>
            味酸，小寒，无毒。主目痛，止泪出、风痹，利关节，通九窍，破症坚、积聚，养肝胆，除寒热，杀白虫，疗头风、脑中寒，止烦渴，补不足，盛阴气。久服轻身不老。能化金铜。生蜀中山谷及越嶲，采无时。
        </sy>
        <s>
            畏菟丝子。此说与空青同山，疗体亦相似。今铜官更无曾青，惟出始兴。形累累如黄连相缀，色理小类空青，甚难得而贵，《仙经》少用之。化金之法，事同空青。
        </s>
        <x>
            〔谨案〕曾青出蔚州、鄂州，蔚州者好，其次鄂州，余州并不任用。
        </x>
    </herb>
</herbs>
